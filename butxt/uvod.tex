\chapter*{Úvod}
\addcontentsline{toc}{chapter}{Úvod}
Šport je súčasťou zábavného priemyslu hlavne pre relatívnu nepredvítateľnosť jeho výsledkov. 
Stať sa môže v podstate čokoľvek. 
Vyhrať môže favorit udalosti alebo osoba/tím, od ktorej sa to vôbec neočakávalo.
Môže začať pršať alebo na ihrisko vbehnúť exhibicionista s kontroverznou myšlienkou.

Táto nepredvídateľnosť podnietila vznik stávkových kancelárií, ktoré na tieto a na rôzne ďalšie udalosti vypisujú kurzy, ktoré v prípade, že tieto udalosti nastanú, zaručia stávkujúcemu výhru.
Ich ziskovosť je založená na vypisovaní kurzov tak, aby boli lákavé pre bežných ľudí.
V podstate sa snažia uhádnuť, s akou pravdepodobnosťou nastane daná udalosť, napríklad predikovať výsledok.
Stávkové kancelárie používajú na tieto odhady nejaké dáta, ale pravdepodobnosti daných udalostí zvykne predpovedať odborník, bookmaker.
Je možné nájsť nejakú množinu dát, na základe ktorej vieme naučiť počítač predikovať výsledky jednotlivých športových udalostí s určitou presnosťou?

\input{related}
\section*{Prínos práce}
V tejto práci budeme predikovať futbal a tenis pomocou popredných a rekurentných neurónových sietí.
Tenis nie je predikovaný v žiadnej z prác spomínaných v predchádzajúcej sekcii.
Futbal je síce predikovaný, ale ani raz štýlom, aký bude prezentovaný v tejto práci.

Väčšina prác má oveľa menšiu trénovaciu vzorku pre siete. 
Pre túto prácu boli použité informácie z viac ako 5000 futbalových zápasov, z toho trénovacia množina tvorila viac ako 3000 vstupov pre každú ligu.
Pre tenis obsahuje dátaset viac ako 6200 riadkov a je vytvorený z informácií z viac ako 55\,000 zápasov.

Ďalší atribut, ktorým sa táto práca odlišuje od ostatných predstavuje použité dáta. V tejto práci budú použité výhradne výsledky a prostredie zápasov, z~ktorých sú následne kalkulované ostatné informácie.
Nebudú použité abstraktné dáta ako sila hráčov alebo tímu, ani ohodnotenia žiadnych hráčov, ani dáta o~počte rohových kopov, žltých kariet, es alebo nevynútených chýb. 
V tomto ohľade je najpodobnejšia práca od iránskych výskumníkov \citep{related:iran}, ale aj tam sú značné rozdiely v použití dát.

Žiadna z vyššie spomínaných prác nepoužíva ako jednu z metód vyhodnocovania sietí kurzy stávkových kancelárií.
V tejto práci nás zaujímajú hlavne zápasy, v ktorých ani jeden z tímov nie je favoritom z hľadiska kurzov stávkových kancelárií.
Vyhodnocovať teda budeme celkovú úspešnosť siete; úspešnosť siete v zápasoch bez jasného favorita a zisk, ktorý by sme dosiahli stávkovaním výhradne na zápasy, v ktorých nie je jasný favorit.
Zápasy bez jasného favorita definujeme podľa stávkových kancelárií. Sú to zápasy, pri ktorých je rozdiel kurzov na výhru jedného a druhého tímu menší alebo rovný 1 v prípade futbalu a v prípade tenisu to sú zápasy, pri ktorých je rozdiel kurzov na výhru jeného a druhého hráča menší alebo rovný 0,6.